ผู้แต่ง: วัลลภ ทองอ่อน

อุตสาหกรรมการท่องเที่ยวที่เกิดขึ้นมาในปัจจุบันได้รับความท้าทายในสามด้านคือ การส่งผลกระทบต่อสิ่งแวดล้อม การส่งผลกระทบทางสังคมและทางวัฒนธรรมต่อชุมชนท้องถิ่นรวมทั้งการกระจายรายได้ที่ไม่เป็นธรรม จึงทำให้เกิดกระแสของการเปลี่ยนแปลงการท่องเที่ยวรูปแบบใหม่ที่หลากหลาย การท่องเที่ยวรูปแบบใหม่ที่เกิดขึ้นจึงแก้ไขปัญหาสามด้านนี้ที่ล้วนไม่ทำลายสิ่งแวดล้อม เคารพต่อวัฒนธรรมและชุมชนท้องถิ่น เคารพต่อสังคมปลายทางและกระจายรายได้ต่อชุมชนโดยตรง

สิ่งที่สำคัญก็คือการท่องเที่ยวจะสามารถก่อตัวขึ้นใหม่ได้หลากหลาย บางการท่องเที่ยวสามารถที่จะเข้าไปร่วมแก้ปัญหากับชุมชนปลายทาง อันถือเป็นความก้าวหน้าและท้าทายต่อโลกของการท่องเที่ยวในอนาคต
