---
tags:
  - workflow
  - library
ชื่อเรื่อง: การท่องเที่ยวรูปแบบใหม่ โลกใหม่ของการท่องเที่ยว
ผู้แต่ง: วัลลภ ทองอ่อน
ผู้เขียนสรุป: พัธดล ศรีอินทร์
---
#Summary 
**การท่องเที่ยวรูปแบบใหม่ โลกใหม่ของการท่องเที่ยว

การท่องเที่ยวแบบเดิมมักประสบปัญหาในด้านสิ่งแวดล้อม การไม่เคารพวัฒนธรรมท้องถิ่นและการกระจายรายได้ที่กระจุกตัว การท่องเที่ยวเชิงสร้างสรรค์เป็นรูปแบบของการท่องเที่ยวที่เกิดขึ้นใหม่ที่มุ่งเน้นการใช้ทรัพยากรการท่องเที่ยวเป็นทรัพยากรที่จับต้องได้และจับต้องไม่ได้ ในวัฒนธรรมสามระดับ คือ วัฒนธรรมระดับสูง วัฒนธรรมยอดนิยม และวัฒนธรรมประจำวัน มีการเคารพแลกเปลี่ยนวัฒนธรรมระหว่างนักท่องเที่ยวและผู้มาเยือนและการกระจายรายได้สู่ชุมชน

ช่วงทศวรรษที่ผ่านมามีการเติบโตอย่างมากของการท่องเที่ยวเชิงวัฒนธรรม นักท่องเที่ยวมีความสนใจในการเรียนรู้เกี่ยวกับวัมนธรรม มรดกทางวัฒนธรรมและประวัติความเป็นมาของปลายทางที่เยี่ยมชม การเกิดขึ้นของการท่องเที่ยวเชิงวัฒนธรรมในฐานะที่เป็นตลาดหลักได้กระตุ้นให้เกิดการพัฒนาทางวัฒนธรรมและมรดกสถานที่ท่องเที่ยวเพื่อดึงดูดนักท่องเที่ยวและใช้รายจ่ายไปกับการสนับสนุนจัดหาแหล่งท่องเที่ยวทางวัฒนธรรมในท้องถิ่น แม้ว่าการท่องเที่ยวเชิงวัฒนธรรมจะประสบความสำเร็จ ปัญหาที่สำคัญคือการท่องเที่ยวเชิงวัฒนธรรมได้ก่อให้เกิดสถานการณ์ทางวัฒนธรรมในแหล่งท่องเที่ยวหลายด้าน เช่น การค้าวัตถุทางวัฒนธรรมในเชิงพาณิชย์ การดัดแปลงวัฒนธรรมท้องถิ่นให้เป็นสินค้าอันเป็นปัญหาของการท่องเที่ยวทางวัฒนธรรม

ในช่วงหลายทศวรรษที่ผ่านมาการท่องเที่ยวมีการเติบโตอย่างต่อเนื่องจนกลายเป็นหนึ่งในภาคเศรษฐกิจที่เติบโตเร็วที่สุดในโลก การท่องเที่ยวยุคใหม่มีความเชื่อมโยงอย่างใกล้ชิดกับการพัฒนาและครอบคลุมจุดหมายปลายทางใหม่ ๆ ที่เพิ่มขึ้น ปัจจุบันการท่องเที่ยวถือเป็นปรากฏการณ์หนึ่งของหลายประเทศที่เป็นอุตสาหกรรมการบริการที่สำคัญที่สุด การเพิ่มขึ้นของการท่องเที่ยวมวลชนก่อให้เกิดผลกระทบเชิงลบหลายประการต่อสภาพแวดล้อมทางธรรมชาติและสิ่งแวดล้อมที่สร้างขึ้นตลอดทั้งการขาดการเคารพสังคมวัฒนธรรมของชุมชนปลายทาง มีปัญหากับมรดกทางวัฒนธรรมและคุณค่าดั้งเดิม แนวคิดของการท่องเที่ยวเชิงสร้างสรรค์จึงถูกเสนอให้เป็นการท่องเที่ยวเชิงวัฒนธรรมรูปแบบใหม่ โดยมีจุดมุ่งหมายเพื่อทำให้ผลกระทบด้านลบของการท่องเที่ยวลดลงให้มากที่สุดเท่าที่จะเป็นไปได้
